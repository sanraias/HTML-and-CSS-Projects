<!DOCTYPE html>
<html>
<head>
<style>
h4{
text-align:left;
}
</style>
</head>
<body>
<h2>A Red, Red Rose</h2>
<p>
O my luve’s like a red, red rose,<br>
That’s newly sprung in June:<br>
O my luve’s like the melodie<br>
That’s sweetly play’d in tune.<br>
</p>
<p>
As fair art thou, my bonny lass,<br>
So deep in luve am I;<br>
And I will luve thee still, my dear,<br>
Till a’ the seas gang dry.<br>
</p>
<p>
Till a’ the seas gang dry, my dear,<br>
And the rocks melt wi’ the sun<br>
O I will luve thee still, my dear,<br>
While the sands o’ life shall run:<br>
</p>
<p>
And fare thee weel, my only luve!<br>
And fare thee weel a while!<br>
And I will come again, my luve,<br>
Though it were ten thousand mile.<br>
</p>
<h4>Robert Burns</h4>
</body>
</html>